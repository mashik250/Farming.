চট্টগ্রামের মিরসরাইয়ে বিএনপির দুই গ্রুপের বন্দুকযুদ্ধে গুলিবিদ্ধ হয়ে একজন নিহত হয়েছেন। এছাড়াও আহত হয়েছেন আরও ১২ জন। এদেের মধ্যে দুইজনকে আশঙ্কাজনক অবস্থায় চট্টগ্রাম মেডিকেল কলেজ হাসপাতালে ভর্তি করা হয়েছে। আজ দুপুরে মিরসরাইয়ের জোরারগঞ্জ থানার বারৈয়াহাট এলাকায় এ সংঘর্ষ হয়। এ সময় ওই এলাকায় ১৪৪ ধারা জারি করা ছিল।

কমিটি গঠন নিয়ে কয়েকদিন থেকে বিএনপি দুই পক্ষের উত্তেজনা ছিল। গোয়েন্দা তথ্য ছিল স্বাধীনতা দিবসের দিন ফুল দেওয়ার সময় হামলা হবে। সেই প্রেক্ষিতে উপজেলায় ১৪৪ ধারাও জারি করা হয়। সকাল ১১টায় ১৪৪ ধারা ভেঙ্গে এক পক্ষ শহীদ মিনারে ফুল দেয়। এরপর দুপুরে বারৈয়ার হাট এলাকায় দুই পক্ষ সংঘর্ষে জড়ায়। এরমধ্যে এই হতাহতের ঘটনা ঘটে।  সংঘর্ষে আহত ও নিহত ব্যক্তিদের সবার শরীরের বিভিন্ন স্থানে ধারালো অস্ত্রের আঘাত ছিল।
